# Vitello alla toscana

## Ingredienti

- 1.2kg di noce di vitello
- 150g di prosciutto crudo tagliato spesso
- 1 cipolla piccola
- 1 spicchio d'aglio
- la scorza grattugiata di 1/2 limone
- farina quanto basta
- 1/2 bicchiere di vino chianti rosso
- 2 mestoli di brodo
- 50g di burro
- sale
- pepe macinato al momento
- noce moscata

## Preparazione

- Legate la carne con uno spago sottile per tenerla in forma durante la cottura, ma fate attenzione a non stringerla troppo. Quindi passatela nella farina e fatela rosolare in una casseruola dove avrete in precedenza fatto sciogliere il burro. Quando la carne è ben dorata da tutte le parti unite la cipolla tritata finemente e il prosciutto tagliato a listarelle, abbassate la fiamma e lasciate insaporire il tutto per qualche minuto.
- Irrorate il vitello con il vino rosso, lasciatelo evaporare, infine insaporite con un poco di sale e pepe. Fate continuare la cottura per circa un'ora e mezza diluendo di tanto in tanto con un poco di brodo.
- A cottura ultimata completate l'arrosto aggiugendo la scorza di limone grattugiata, lo spicchio d'aglio tritato più finemente possibile ed una grattatina di noce moscata; girate bene e levate dal fuoco.
- Tagliate la carne a fette non troppo sottili e servitela con il suo fondo di cottura. 
