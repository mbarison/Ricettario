# Corona di riso gustosa

## Ingredienti

- 450g di riso
- 500g di cipolle
- 200g di pomodori pelati
- 3 filetti di acciuga
- 1 rametto di salvia
- 1 bicchiere di vino rosso
- 1.5l di brodo
- 30g di parmigiano grattugiato
- 100g di pancetta affumicata
- 30g di burro
- 3 cucchiai d'olio
- sale
- pepe

## Preparazione

- Pulite le cipolle privandole della pellicola esterna e affettatele sottilmente
- In una casseruola scaldate l'olio e versatevi le cipolle tenendone da parte una cucchiaiata. Insaporitele con sale e pepe e lasciatele cuocere a fuoco basso finch√© non saranno diventate trasparenti. A questo punto aggiungete i filetti d'acciuga, le foglie di salvia e la pancetta tagliata a piccoli dadini. Unite anche i pomodori pelati, irrorate con il vino e continuate la cottura per mezz'ora circa.
- In una pentola rosolate la cipolla tenuta da parte con il burro o la margarina, aggiungete il riso e portatelo a cottura diluendolo poco alla volta con il brodo, come per un comune risotto; a fine cottura incorporate il parmigiano reggiano grattugiato.
- Mettete il riso in uno stampo con il buco in mezzo, ben unto, sformatelo su un piatto di portata e versatevi sopra le cipolle preparate.
